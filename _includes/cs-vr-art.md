Η τεχνολογία της εικονικής πραγματικότητας (VR) έχει συμβάλει ώστε οι καλλιτέχνες, τόσο να παράγουν όσο και να παρουσιάζουν τα έργα τους με καινοτόμους τρόπους και να προσφέρουν στους θεατές πρωτοποριακές εμπειρίες κατά τις οποίες αισθάνονται πως γίνονται μέρος του έργου. Πριν καν την αρχή της ψηφιακής εποχής μπορούμε να βρούμε ερευνητές και καλλιτέχνες που με τα μέσα που διέθεταν προσέφεραν στους θεατές μοναδικές εμπειρίες. Ενδεικτικά παραδείγματα, το [Stereoscope](https://www.smithsonianmag.com/innovation/sterographs-original-virtual-reality-180964771/) του Sir Charles Wheatstone από το 1848, ουσιαστικά ένα πρωτόγονο ViewMaster για την προβολή εικόνων σε "τρισδιάστατη" μορφή και ο πανοραμικός πίνακας ζωγραφικής [Η μάχη του Μποροντίνο](https://www.360cities.net/image/1812-battle-of-borodino-museum-moscow) (1912, Franz Roubaud).

Στα τέλη της δεκαετίας του '50 και στις αρχές του '60, ο κινηματογραφιστής Morton Heilig, προτείνει πρωτοποριακούς τρόπους προβολής κινηματογραφικών ταινιών [^1] [^2].

{% include figure image_path="/images/sensorama.png" caption="Figure 1: Tο Sensorama που εκτός από την όραση και την ακοή ενεργοποιούσε τόσο την αφή (με δονήσεις) την αλλά και την οσμή. " id="fig:sensorama" %}

{% include figure image_path="/images/teleshpere.jpg" caption="Figure 2: Το Teleshpere που αν και μορφολογικά παρουσιάζει εκπληκτικές ομοιότητες με ένα μοντέρνο VR headset, ουσιαστικά είναι μια οθόνη που προσαρμόζεται στο κεφάλι χωρίς να προσφέρει διάδραση ή ανίχνευση κίνησης και απλά προβάλλει στεροσκοπικό 3D βίντεο με στερεοφωνικό ήχο." id="fig:teleshere" %}

Το 1969 ο Myron Krueger, ένας καλλιτέχνης εικονικής πραγματικότητας, ανέπτυξε μια σειρά εμπειριών που ονόμασε «τεχνητή πραγματικότητα», στην οποία ανέπτυξε περιβάλλοντα που δημιουργούνταν από υπολογιστή και ανταποκρίνονταν στους ανθρώπους που βρίσκονταν σε αυτά. Τα έργα που ονομάστηκαν Glowflow, Metaplay και Psychic Space οδήγησαν στην ανάπτυξη της τεχνολογίας Videoplace to 1975 [^3].

{% include figure image_path="images/videoplace.png" caption="Figure 3: Το Videoplace του Myron Krueger, η πρώτη του υλοποιήση δεν περιλάμβανε υπολογιστή και επέτρεπε σε δύο άτομα να αλληλεπιδράσουν εξ αποστάσεως μέσω μιας οθόνης βίντεο και προβαλλόμενων εικόνων." id="fig:videoplace" %}

Το 1975, ένας άλλος καινοτόμος που ακροβατούσε ανάμεσα στην τέχνη και την επιστήμη, ο Michael Naimark, παρουσιάζει το έργο υπερμέσων (hypermedia) «Aspen Movie Map». Η αρχική ιδέα περιλάμβανε τη χαρτογράφηση των διαδρόμων του MIT’s Architecture Machine Group, με μια κάμερα stop-motion. Το πρόγραμμα εξασφάλισε χρηματοδότηση από τη Defense Advanced Research Projects Agency (DARPA). Έτσι με τη συμμετοχή πολλών ατόμων και υπό την επίβλεψη του Naimark, κινηματογραφήθηκαν οι δρόμοι της πόλης του Άσπεν στο Κολοράντο, 10 μέτρα τη φορά. Το ολοκληρωμένο έργο προβλήθηκε σε μια «αίθουσα πολυμέσων» και επέτρεπε στους χρήστες να κατευθύνονται, σαν να βρίσκονταν στην πόλη. Ήταν μια πρώιμη εκδοχή αυτού που κάνει σήμερα το Google Maps Street View [^4].

{% include figure image_path="images/aspen-movie-map.jpg" caption="Figure 4: Το Aspen Movie Map επέτρεπε στους χρήστες να περιπλανηθούν εικονικά στην πόλη του Άσπεν στο Κολοράντο, όπως με το Google Street View. Χρησιμοποίησαν βίντεο γυρισμένο από ένα κινούμενο αυτοκίνητο για να δημιουργήσουν την εντύπωση ότι κινούνται μέσα στην πόλη, ώστε να δώσουν στους θεατές αυτό που ονόμασαν «Surrogate Travel» εμπειρία." id="fig:aspen-movie-map" %}

Το 1982 ο Thomas Zimmerman, έχει την ιδέα για έναν αισθητήρα κάμψης που θα μπορούσε να χρησιμοποιηθεί, μεταξύ άλλων, για την ανίχνευση της κάμψης των δακτύλων σε ένα γάντι. Η αρχική του ιδέα ήταν να χρησιμοποιήσει το δημιούργημά του ως διεπαφή για τη μουσική, επιτρέποντας στους ανθρώπους να παίζουν ουσιαστικά «αεροκιθάρα» Στη συνέχεια ο Zimmerman δημιούργησε το Data Glove, στην τεχνολογία του οποίου βασίστηκαν αργότερα εταιρείες όπως η Nintendo για την παραγωγή διαδραστικών χειριστηρίων βιντεοπαιχνιδιών.

Τη δεκαετία του 1990 η καλλιτέχνης Char Davies άρχισε να διερευνά τρόπους προσαρμογής του λογισμικού ώστε να φιλοξενήσει την τέχνη της. Το πρώτο τέτοιο έργο της ήταν η σειρά Interior Body Series, η οποία χρησιμοποίησε τρισδιάστατες ψηφιακές εικόνες που εκτέθηκαν σε ligthboxes. Με το Osmose έβάλε τους χρήστες εικονικής πραγματικότητας να περιηγηθούν σε ένα τοπίο με τη χρήση της αναπνοής και την ισορροπίας. Στη συνέχεια παρουσίασε το Ephemere, οι χρήστες μέσω του βλέμματος τους εξερευνούσαν το εσωτερικό του ανθρώπινου σώματος. Την ίδια εποχή η Nicole Stenger παράγει την πρώτη immersive ταινία εικονικής πραγματικότητας το «Angels». Η ταινία έβαζε τους συμμετέχοντες να χρησιμοποιήσουν ένα HMD μαζί με ένα Data Glove για να εξερευνήσουν μια ποικιλία εικονικών κόσμων που κατοικούνται από αγγέλους. Αλληλεπιδρώντας με τις καρδιές των αγγέλων, οι συμμετέχοντες μπορούσαν να βιώσουν σκηνές που αντιπροσώπευαν την ευδαιμονία και την απώλεια.

Από τη δεκαετία του 2010 μέχρι και σήμερα παρατηρείται μια εντυπωσιακή έκρηξη των τεχνολογιών VR. VR headsets, όπως το Oculus Rift σε συνδυασμό με το κατάλληλο λογισμικό και τις αντίστοιχες διαδραστικές συσκευές, δίνουν την ευκαιρία σε επίδοξους καλλιτέχνες να πειραματιστούν και εξερευνήσουν τις δυνατότητες που υπάρχουν πρακτικά σε όλο το εύρος των τεχνών, από την ζωγραφική και τη γλυπτική μέχρι τη μουσική[^5].

{% include figure image_path="images/tilt-brush.jpg" caption="Figure 5: Το Tilt Brush της  Google επιτρέπει στους χρήστες να ζωγραφίζσουν στον αέρα επιλεγόντας από μια παλέτα χρωμάτων και μια ποικιλία εικονικών πινέλων. Οι κινήσεις των χεριών των χρηστών ανιχνεύονται από τα χειριστήρια και απεικονίζονται ως μια ζωγραφιά στο εικονικό περιβάλλον." id="fig:tilt-brush" %}


[^1]: fig:sensorama
[^2]: fig:teleshere
[^3]: fig:videoplace
[^4]: fig:aspen-movie-map
[^5]: fig:tilt-brush

Πηγές:  
[History Of Virtual Reality](https://www.vrs.org.uk/virtual-reality/history.html)  
[VR's long, weird history](https://www.polygon.com/2016/10/26/13401128/25-vr-greatest-innovators)  
[History of VR - Timeline of Events and Tech Development](https://virtualspeech.com/blog/history-of-vr)
